Міністерство освіти і науки України
Харківський національний університет радіоелектроніки
Катедра програмної інженерії





Лабораторна робота №1
з дисципліни «Архітектура програмного забезпечення»
на тему: «Розробка опису проєкту в форматі «Vision and Scope»





Виконала:
ст. гр. ПЗПІ-22-8
Шевченко О. О.
Перевірив:
ст. викл. кат. ПІ
Сокорчук І. П.




Харків 2025
1 ІСТОРІЯ ЗМІН


Назва	Дата	Причина змін	Версія
Cosmorum	15.04.2025	Створення Vision & Scope	Version 1.0
			

 
2 ЗАВДАННЯ


Описати проект у форматі Vision & Scope. Створити повноцінний документ Vision & Scope, де системно описати передумови, бізнес-мету, технічні рішення та контекст впровадження проекту. Провести необхідні дослідження та побудувати діаграми, відповідно до методичних вказівок.
 
3 ОПИС ВИКОНАНОЇ РОБОТИ


Протягом лабораторної роботи було описано бізнес-вимоги та передумови для розробки проекту за темою «Програмна система для збору, обробки та поширення астрономічних спостережень». Описано актуальність проблем, які вирішує програмна система, окреслено функціональність продукту, вказано рамки та обмеження в розробці. Після цього описано архітектуру для серверної, веб- та мобайл- частин системи та перспективи у розвитку продукту в майбутньому. В останньому розділі описані технології, з використанням яких буде розроблено проект. 
Документ Vision & Scope та посилання на відео-захист надані в Додатках А і Б.
 
4 ВИСНОВКИ


Під час виконання лабораторної роботи було описано проект у форматі документу Vision & Scope. Окреслено ідею, мету та план розробки системи, що винесено до Додатку Б.
	
	
 
Додаток А
Відеозапис на YouTube

Відеозапис доповіді на YouTube: https://youtu.be/HGvwAH3zWmA 
Хронологічний опис відео: 
00:00 – Вступ
00:30 – Опис передумов для розробки системи
01:00 – Опис бізнес-можливостей
01:25 – Опис бізнес-цілей та критеріїв успіху
01:50 – Опис потреб ринку
02:01 – Опис бізнес-ризиків
02:20 – Окреслення концепції 
02:45 – Опис головної функціональності
03:16 – Рамки першого випуску
03:34 – Рамки наступних випусків
03:44 – Опис обмежень та винятків
03:55 – Опис профілів зацікавлених сторін
04:16 – Опис пріоритетів проекту
04:26 – Опис операційного середовища 
04:36 – Висновки
	

 
Додаток Б
Vision & Scope


КОНЦЕПЦІЯ ТА РАМКИ ПРОЕКТУ

«Програмна система для збору, обробки та поширення астрономічних спостережень»

Cosmorum

Версія 1.0

Підготовлено ст. гр. ПЗПІ-22-8 Олесею Шевченко

Харківський Національний Університет Радіоелектроніки

01.05.2025
 
Зміст



1 Бізнес-вимоги	4
1.1 Передумови	4
1.2 Бізнес-можливості	4
1.3 Бізнес-цілі та критерії успіху	5
1.4 Потреби клієнта чи ринку	5
1.5 Бізнес-ризики	6
2 Бачення рішення	7
2.1 Окреслення концепції	7
2.3 Припущення і залежності	7
3 Сфера застосування та обмеження	8
3.1 Перший випуск	8
3.2 Серверна частина	8
3.3 IoT-клієнт	8
3.4 Сфера дії наступних випусків	8
3.5 Обмеження та виключення	9
4 Бізнес-контекст	10
4.1. Профілі зацікавлених сторін	10
4.2 Пріоритети проекту	11
4.3 Операційне середовище	11
Список використаних джерел	13



 
 
1 Бізнес-вимоги
1.1	Передумови

У сучасному світі наука постійно інтегрується у цифровий простір. Популяризація астрономії, доступність професійного обладнання, а також стрімкий розвиток хмарних технологій відкривають нові можливості для незалежних дослідників і зацікавлених користувачів. Все більше ентузіастів прагнуть фіксувати астрономічні події, спостерігати за зірками та планетами, аналізувати знімки небесного простору – однак їм бракує інструментів для зберігання, обробки та спільного обговорення таких спостережень.
Сучасні платформи або мають вузьке спрямування, або потребують глибоких технічних знань для інтеграції зі спеціалізованими сервісами на кшталт Astrometry.net. Крім того, користувачі не мають централізованого місця, де можна вести архів своїх астрономічних спостережень, отримувати сповіщення про майбутні небесні події, ділитися власними даними з іншими або переглядати профілі однодумців.
Таким чином, виникає потреба у створенні зручного клієнтського застосунку, який би поєднував фіксацію, аналіз та публікацію астрономічних спостережень, взаємодію з іншими користувачами, підтримку геоданих, підписки на події та автоматичну обробку зображень. Застосунок має бути орієнтований як на аматорів, так і на професійних спостерігачів, забезпечуючи їм зручний інтерфейс і відповідний функціонал на основі сучасних технологій.

1.2	Бізнес-можливості

Cosmorum – програмна система для збору, обробки та поширення астрономічних спостережень – відкриває нові можливості в галузі популяризації науки, збереження астрономічних спостережень і розвитку цифрової астрономічної спільноти. Вона орієнтована на аматорських астрономів, студентів, викладачів природничих дисциплін, а також усіх, хто цікавиться астрономією, але не має доступу до складних наукових інструментів.
На сьогоднішній день більшість користувачів змушені зберігати свої спостереження локально, ділитися ними через соціальні мережі або фрагментарно використовувати окремі онлайн-сервіси без єдиної платформи для аналізу, архівації та взаємодії. Такий підхід ускладнює систематизацію знань, пошук однодумців і участь у спільних проєктах.
В свою чергу, дана система система дозволяє:
–	забезпечити зручний інтерфейс для завантаження та зберігання спостережень;
–	автоматично аналізувати фотографії з використанням API Astrometry.net;
–	зберігати геодані спостереження – координати та назву місця зйомки;
–	вести особистий профіль користувача з публічними або приватними спостереженнями;
–	переглядати профілі інших користувачів та їх внесок у спільноту;
–	підписуватися на астрономічні події, отримуючи автоматичні сповіщення;
–	фільтрувати і шукати спостереження за різними параметрами.
На ринку існують окремі рішення, що надають схожі можливості (наприклад, інтерфейс Astrometry.net, Stellarium Web, SkySafari), проте вони не об’єднані в єдиний веб-застосунок з підтримкою користувацького контенту, соціальної взаємодії та автоматизованої обробки. В свою чергу, дана система прагне зайняти цю нішу, надаючи безкоштовний, адаптивний та зручний інструмент, який може бути використаний як для особистих досліджень, так і в рамках освітніх програм, онлайн-курсів та навчальних STEM-лабораторій.

1.3	Бізнес-цілі та критерії успіху

БЦ-1: Створити зручну платформу для зберігання, аналізу та обміну астрономічними спостереженнями серед користувачів різного рівня підготовки.
БЦ-2: Автоматизувати процес розпізнавання небесних об’єктів на фото із точністю не менше 90% за допомогою сервісу Astrometry.net.
БЦ-3: Забезпечити інтеграцію з геолокаційними сервісами для точного визначення місця спостереження.
БЦ-4: Створити механізм підписки на майбутні астрономічні події з можливістю надсилання сповіщень за день до події.
БЦ-5: Надати користувачам інтерфейс для персональних профілів, перегляду чужих спостережень та участі у спільноті.
КУ-1: Завершення реалізації MVP (реєстрація, завантаження фото, аналіз, перегляд спостережень) у межах запланованого терміну.
КУ-2: Досягнення не менше ніж 90% позитивних відгуків користувачів після запуску MVP.
КУ-3: Успішна обробка не менш ніж 100 унікальних спостережень у перші 2 місяці функціонування.
КУ-4: Безперебійна робота функцій підписки та сповіщень про події, без критичних збоїв після запуску.
КУ-5: Повне охоплення ключових функцій: авторизація, публікація, геолокація, підписки, профілі.


1.4	Потреби клієнта чи ринку

Ключовими потребами користувачів системи Cosmorum є зручність, швидкість та надійність. В свою чергу, для астрономів-аматорів та початківців, пріоритетом є простий і зрозумілий інтерфейс для завантаження спостережень, швидкий аналіз з автоматичним розпізнаванням об’єктів та можливість перегляду спостережень інших користувачів.
Для досвідченіших астрономів важливою є точність визначення координат, збереження повної історії спостережень, наявність детальних технічних даних і зручна фільтрація за об'єктами чи часом.
Для адміністраторів платформи критично важливою є стабільна робота сервісів (особливо аналітичної частини), а також зручні інструменти модерації контенту, управління базою подій та технічного супроводу.
Отже, ключовими потребами ринку є:
–	швидке завантаження та обробка знімків;
–	автоматичне визначення об'єктів на зображенні;
–	можливість геоприв'язки та відображення спостережень на карті;
–	отримання сповіщень про астрономічні події;

1.5	Бізнес-ризики

Розробка Cosmorum пов’язана з кількома важливими ризиками, які слід враховувати на ранніх етапах. По-перше, це ризик нестабільної інтеграції з Astrometry.net та іншими зовнішніми API. У разі недоступності або зміни формату відповіді може постраждати ключова функція автоматичного розпізнавання астрономічних об’єктів. Важливим також є навантаження на систему при зростанні числа користувачів. Якщо не забезпечити масштабованість API та бази даних, це може призвести до повільної роботи або збоїв при обробці зображень. Звичайно, окрім цього залишається конкуренція з популярними сервісами, такими як Stellarium, SkySafari, Zooniverse. Хоча вони мають іншу функціональність, користувачі можуть надавати їм перевагу через більшу відомість.
Для зниження ризиків заплановане поетапне тестування, зворотний зв’язок від користувачів на ранніх етапах, продумана архітектура та гнучкий дизайн інтерфейсу.
 
2 Концепція рішення
2.1 Окреслення концепції

Метою створення застосунку Cosmorum є надання інтерактивного, зручного та сучасного інструменту для фіксації, зберігання та аналізу астрономічних спостережень з можливістю геоприв’язки, обробки зображень та слідкуванням за актуальними астрономічними подіями.
Система дозволяє користувачам завантажувати астрономічні знімки, які автоматично аналізуються за допомогою сервісу Astrometry.net, після чого дані доповнюються технічною інформацією (назви об’єктів, координати). Кожне спостереження проходить підтвердження користувачем перед публікацією. Після цього воно зберігається в базі даних та відображається в інтерфейсі системи.
Очікувані результати після впровадження системи включають:
–	спрощення процесу фіксації та обробки спостережень для користувачів;
–	стимулювання інтересу до астрономії серед суспільства;
–	створення бази астрономічних даних із можливістю фільтрації, пошуку та просторового відображення;
–	формування спільноти навколо астрономічних спостережень, обміну досвідом і навчання.
Система враховує обмеження в технічних ресурсах користувачів, тому передбачає простий веб-інтерфейс, базову автентифікацію, підтримку мобільних пристроїв та гнучку архітектуру, яка дозволяє розширювати функціонал (сповіщення про події, підписка, аналітика, навчальні модулі) без порушення основної логіки роботи.



2.2 Головна функціональність

Головна функціональність системи Cosmorum включає:
1.	Ідентифікацію користувачів за допомогою логіну й пароля із захистом JWT.
2.	Завантаження астрономічних зображень: користувачі можуть надсилати фото, зроблені телескопом чи камерою, для аналізу.
3.	Автоматичний аналіз фото: інтеграція з сервісом Astrometry.net для визначення координат, об’єктів і часу зйомки.
4.	Редагування спостережень: користувач підтверджує або коригує дані перед публікацією.
5.	Публікація спостережень: після підтвердження, дані зберігаються в MongoDB і стають доступними на сайті.
6.	Пошук і фільтрація спостережень: за іменем користувача, датою, координатами або об’єктами.
7.	Профілі користувачів з публічним списком їхніх спостережень.
8.	Підтримка майбутніх астрономічних подій: імпорт подій із NASA API та можливість підписки на сповіщення.
9.	Веб-інтерфейс: реалізований на React із сучасним UI (Tailwind), зручною навігацією та адаптацією до мобільних пристроїв.

2.3 Припущення і залежності

ПЗ-1: Система потребує стабільного інтернет-з’єднання для взаємодії з сервером і зовнішніми API.
ПЗ-2: Для правильної роботи геолокації спостережень необхідно або вказати координати вручну, або мати доступ до API геокодування.
ПЗ-3: Користувачі мають сучасні браузери або пристрої з підтримкою JavaScript.
ПЗ-4: Авторизація базується на унікальних облікових записах, які зберігаються в безпечному вигляді.
ПЗ-5: Вся система реалізована з використанням сучасних веб-технологій: React, FastAPI, MongoDB. 
3 Сфера застосування та обмеження
3.1 Рамки первинного випуску

Початковий випуск системи Cosmorum охоплює основну функціональність, необхідну для запуску клієнтського застосунку з базовою взаємодією між користувачем, спостереженнями та сервером. Основна мета цього етапу – надати користувачам можливість створювати, переглядати та редагувати власні астрономічні спостереження, автоматично аналізувати фото через Astrometry.net, та опубліковувати їх у базу даних після підтвердження.
На першому етапі реалізовано:
1.	Система реєстрації та авторизації користувачів за допомогою логіну й паролю з JWT.
2.	Механізм завантаження зображень з подальшою відправкою їх до сервісу Astrometry.net для аналізу.
3.	Чек-лист підтвердження даних користувачем перед публікацією спостереження.
4.	CRUD-функціональність для спостережень (створення, перегляд, редагування, видалення).
5.	Пошук спостережень за автором, об’єктами або назвою.
6.	Профіль користувача з відображенням усіх його спостережень.
7.	Сторінка подій з можливістю перегляду, підписки та сповіщень.
8.	База даних на MongoDB з колекціями для користувачів, спостережень, подій та підтримкою геоданих.
Хоча на цьому етапі система зосереджена на обробці астрономічних спостережень і демонстрації ключової логіки роботи, вона проектується з урахуванням майбутніх розширень. Зокрема, передбачена підтримка поглибленого аналізу даних, інтеграції з навчальними та науковими платформами, і масштабування для додавання нових функцій без суттєвих змін до архітектури.

3.2. Рамки наступних випусків

Майбутні оновлення системи Cosmorum планується впроваджувати поетапно, відповідно до зростання кількості користувачів, обсягу астрономічних даних та появи нових функціональних потреб. Пріоритетами наступних релізів є розширення аналітичних можливостей, удосконалення візуалізації, підтримка сповіщень і глибша інтеграція з науковими або навчальними платформами.
У перспективі передбачена розширена аналітика та графіки: побудова статистики спостережень, частотності об’єктів, розподілу за координатами, часових трендів. Також заплановано впровадити можливість коментування спостережень, і відповідно створення соціальної взаємодії між учасниками спільноти.
Усі оновлення планується реалізовувати без порушення поточної стабільності та збереження даних, із дотриманням принципів зворотної сумісності.

	3.3 Обмеження та вийнятки

У рамках первинного випуску деякі функції свідомо виключені задля спрощення розробки, дотримання строків та зосередженості на основній цінності продукту.
Зокрема, у версії 1.0 не передбачено повноцінної системи модерації або перевірки зловживань, окрім базової перевірки перед публікацією. Також не буде автоматичної генерації координат за назвою місця зворотним геокодуванням – координати вводяться вручну (хоча інтеграція з гео-сервісами планується у наступних релізах). Ці обмеження не є остаточними й можуть бути зняті в майбутніх версіях за наявності відповідних ресурсів або попиту від користувачів.
 
4 Бізнес-контекст
4.1. Профілі зацікавлених сторін

Розробка системи «Косморум» передбачає взаємодію з декількома ключовими групами зацікавлених сторін, кожна з яких має свої специфічні очікування, інтереси та обмеження. Визначення цих профілів дозволяє краще зрозуміти вимоги до функціональності, інтерфейсу та технічної реалізації застосунку.
Однією з основних груп є астрономи, як професійні, так і аматори. Вони зацікавлені у зручному способі фіксації своїх спостережень, обміні досвідом та пошуку цікавих об’єктів. Важливими для них є інтуїтивність інтерфейсу, просте завантаження зображень, можливість швидко визначати об’єкти на фото (через інтеграцію з Astrometry.net), а також відображення об’єктів на мапі.
Другою важливою категорією є адміністратори платформи – ті, хто модерують, підтримують та вдосконалюють застосунок. Їхній інтерес полягає в тому, щоб забезпечити безперебійну роботу системи, мати інструменти для контролю за вмістом, підтвердження публікацій, перегляду статистики та керування користувачами. Обмеженням для них можуть бути обсяги даних, навантаження на систему та потреба в автоматизації рутинних процесів.
До технічних зацікавлених сторін також належать розробники та системні інтегратори, які можуть залучатися до впровадження нових функцій, інтеграції з API сторонніх платформ. Для них важливою є наявність зрозумілої документації, підтримка REST API та модульна архітектура, яка дозволяє швидко вносити зміни.
Усі зацікавлені сторони описані в таблиці 4.1.



Таблиця 4.1. – Профілі зацікавлених сторін
Зацікавлена сторона	Головна ціль	Ставлення	Головний інтерес	Обмеження
Астрономи	Завантаження спостережень	Позитивне, активні користувачі	Зручність інтерфейсу, швидке розпізнавання об'єктів	Відсутність технічних знань або навичок
Адміни	Модерація контенту, контроль стабільності системи	Нейтральне, відповідальність за стабільну роботу	Статистика, управління доступами, автоматизація	Обмежений штат і час на підтримку
Розробники	Розвиток і підтримка системи, інтеграція з іншими платформами	Нейтральне, технічні виконавці 	API, документація, підтримка CI/CD	Складність старої архітектури

4.2 Пріоритети проекту
Cosmorum реалізується в умовах обмеженого часу та людських ресурсів, тому чітке визначення пріоритетів є критично важливим для досягнення життєздатного продукту та своєчасного запуску.
Найвищий пріоритет має виконання базового функціоналу в межах запланованого терміну. Усі можливі компроміси – наприклад, відтермінування зовнішніх інтеграцій, обмежена кастомізація або спрощення візуального оформлення – є допустимими, якщо вони допомагають досягти готовності основної системи. Відповідно, таблиця 4.2 відображає систему, за якою було розставлено пріоритети для даної системи.

Таблиця 4.2 – Пріоритети проекту
Вимір	Драйвер	Обмеження	Ступінь свободи
Розклад		Випуск  1.0 має бути доступний до
30.05.2025	
Функції		Функціонал, запланований на випуск 1.0, має бути працездатним	Не менше за 70% 
функцій має бути
включено в випуск 1.0
Якість		Перевірки на
можливі помилки
мають бути оброблені	
Персонал	Розмір команди: 1		
Вартість			Безкоштовно



4.3 Операційне середовище

Система функціонуватиме безперервно. Це дозволяє побудувати архітектуру без необхідності підтримки географічно розподіленої інфраструктури або синхронізації між часовими поясами.
Основне навантаження на систему припадає на нічні години, проте в окремих випадках – наприклад, під час тривалих спостережень – може знадобитися цілодобовий доступ. Тому система повинна забезпечувати високу доступність 24/7, з урахуванням можливих пікових навантажень у вечірній або нічний час.
Централізоване зберігання даних користувачів, спостережень та подій відбуватиметься на сервері із застосуванням сучасних методів захисту.
Ключовими технічними вимогами до операційного середовища є мінімальний час відгуку при перевірці прав доступу (не більше кількох секунд); шифрування даних як при передачі, так і при зберіганні; висока надійність – збої можуть призвести до порушення процесу астрономічного аналізу або навіть створити загрозу безпеці.
 
Список використаних джерел


1.	Nova.astrometry.net: API – Astrometry.net master documentation. Astrometry.net. URL: https://astrometry.net/doc/net/api.html (date of access: 04.03.2025). 
2.	Astrophotography for beginners: How to shoot the night sky / S. Cornell et al. Space. URL: https://www.space.com/astrophotography-for-beginners-guide (date of access: 11.04.2025).
3.	FastAPI. FastAPI. URL: https://fastapi.tiangolo.com (date of access: 03.04.2025). 
4.	Installing with Vite - Installation. Tailwind CSS - Rapidly build modern websites without ever leaving your HTML. URL: https://tailwindcss.com/docs/installation/using-vite (date of access: 04.04.2025). 
5.	SkyView Virtual Observatory. SkyView Virtual Observatory. URL: https://skyview.gsfc.nasa.gov/current/cgi/titlepage.pl (date of access: 21.03.2025).
